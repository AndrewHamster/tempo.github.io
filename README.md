# [Xamarin](https://www.xamarin.com/)

Xamarin — американська компанія в галузі розробки ПЗ. Займається розробкою і підтримкою Mono та інструментів для розробки застосунків мовою C# для iOS, Android, Windows, Mac.

## Ім’я
Слово Xamarin походить від назви роду мавп Тамарин, замінивши провідну Т на X. Це знаходиться у відповідності з мав’ячею темою іменування продукту, що використовується з тих пір, як Xamarin було засновано.

## Історія
Була заснована в травні 2011 Міґелем де Ікаса і Нетом Фрідманом (Nat Friedman) після розподілу активів компанії Novell.

Станом на 2013 рік в компанії працювало близько 76 осіб. У лютому 2016 року куплена компанією Microsoft за неназваною ціною. У складі Microsoft робота Xamarin буде зосереджена на розвитку платформи для розробки мобільних застосувань на мові C# з використанням технологій .NET. Поєднання напрацювань Xamarin з продуктами Visual Studio, Visual Studio Team Services і Azure утворює рішення, яке охопить вcі аспекти, необхідні для розробки, тестування і поширення мобільних застосувань для будь-яких категорій пристроїв, включаючи пристрої на платформах Android і iOS.

## Продукти
У лютому 2013 компанія випустила продукт Xamarin 2.0.

28 травня 2014 була випущена третя версія інструментів розробки. Однією з головних новинок став інструмент Xamarin.Forms, що дозволяє створювати інтерфейс користувача з набору візуальних елементів, що описуються на мові розмітки XAML. Інтерфейс відображається у візуальні елементи відповідної операційної системи (Android, iOS і WinPhone).
